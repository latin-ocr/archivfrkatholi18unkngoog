483

II. Kirchliche Aktenstiicke und Entscheidungen.

 

1. Der sog. liberale Katholinsmus und Rationalismus.

Leo XIII. ad Episcopo-s Anyliae.

»ln maximis occupationibus varriisque acerbitatibus solatium
Nobis non mediocre semper afferre consuevit summa et constans
Episcoporum cum Apostolica Sede conjunctio. Qua laude abundare
vos, venerabiles Fratres, et antea cognoveramus, et boc postremo
tempore idem agnovimus3 quo tempore communes litteras vestras,
ad populum pro potestate datas, Nostris subjiciendas oculis, cura·
vistis, num responderent judicio Nostro exquisituri.

Sapientes illae visae sunt et graves. Vos videlicet a Spiritu
Sancto positi Episcopi regere suam quisque partem Ecclesiae Dei,
nostis optime omnium quid postulet populorum vestrorum salus,
atque id, quod facto opus est, tempestive suadetis et prudenter.
Nimis est cognita pernicies, quae partim premit, partem impendet,
ex opinionibus iis fallacisimis, quarum universum genus designari
»Catholicismi Liberalis‹ appelatione solet. Magnitudinem discriminis
quod in catholicum nomen apud Anglos boc tempore intenditur,
nequaquam augetis dicendo, sed cujusmodi est exprimitis; itemque
in documentis praeceptisque Ecclesiae defixa , nibil ultra veritatem
vestra excurrit oratio. Quod enim docendo, quod monendo complexi
estis, id est omne a Decessoribus Nostris saepe tractatum, a Patri·
bus concilii Vaticani distincte traditum, a Nobismetipsis non semel
vel sermone illustratum vel litteris.

Saluberrimum consilium, caveri a ›Rationalismo‹ jussisse, qui
callide versuteque grassatur, nec venenum est ullum fidei divinae
nocentius. Similique ratione quid rectius, quam quod praeceptum a
Vobis est de obsequio Episcopis debito? Siquidem episcopali subesse
ac parere potestati nullo modo optio est, sed plane officium, idemque
praecipuum, constitutae divinitus Ecclesiae fundamentum.

Itaque hisce vos de rebus et laudamus magnopere et probamus.
Quae autem commemoratis dolenter mala, et recte sentientibus ad
praecavendum ostenditis, ex eo fere, ut prima ab origine, nascuntur
quod mundani plus nimio valuere spiritus, refugientibus animis
christianam consuetudinem patiendi, atque ad molliora defluentibus.

