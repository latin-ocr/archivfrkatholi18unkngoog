und Entschetdunyen. 687

tres. Sacris namque quotquot initiati sunt, eam in populis, quibuscum
versantur, provinciam sibi datam norint, quam Paulus suscepisse
testatus est amantissimis iis verbis: Filioli mei, quos iterum par·
turio, donec formetur Christus in vobis ²). Qui tamen explere munus
queant, nisi priores ipsi Christum induerint? atque ita induerint, ut
illud Apostoli eiusdem usurpare possint: Vivo eqo, iam non eqo,
vivit vero in me omisca-3²). Mihi vivere Christus est⁸). Quamobrem,
etsi ad fideles omnes pertinet hortatio ut occurramus in virum per-
fectum, in mensuram aetatis plenitudinis Christi ⁴); praecipue tamen
ad illum spectat qui sacerdotio fungitur3 qui idcirco dicitur alter
Christus, non una saue potestatis communicatione sed etiam imitatione
factorum qua expressam in se Christi imaginem praeferat.

Quae curn ita sint, quae vobis quantaque, venerabiles Fratres,
ponenda cura est in clero ad sanctitatem omnem formando! huic,
quaecumque obveniant, negotia cedere necesse est. Quamobrem pars
potior diligentiarum vestrarum sit de seminariis sacris rite ordinandis
moderandisque, ut pariter integritate doctrinae et morum sanctitate
floreant. Seminarium cordis quisque vestri delicias habetote, nihil
plane ad eius utilitatem omittentes, quod est a Tridentina Synodo
providentissime constitutum. - Quum vero ad hoc ventum erit ut
candidati sacris initiari debeant, ne quaeso excidat animo quod Paulus
Timotheo perscripsit: Nemini cito manus imposueris ⁶); illud atten-
tissime reputando, tales plerumque fideles futuros, quales fuerint quos
sacerdotio destinabitis. Quare ad privatam quamcumque utilitatem
respectum ne habetote; sed unice spectetis Deum et Ecclesiam et
sempiterna animorum commoda, ne videlicet, uti Apostolus praecavet,
communicetis peccatis alienis ⁶). — Porro sacerdotes initiati recens
atque e seminario digressi industrias vestras ne desiderent. Εοε, ex
animo hortamur, pectori vestro, quod coelesti igne calere oportet, ad—
movete saepius, incendite, inflammate ut uni Deo et lucris animorum
inhient. Nos equidem, Venerabiles Fratres, diligentissime providebimus
ue homines sacri cleri ex insidiis capiantur novae cuiusdam ac fallacis
scientiae, quae Christum non redolet, quaeque, fucatis astutiaque argu-
mentis, rationalismi aut semirationalisimi errores invehere nititur;
quos ut caveret iam Apostolus Timotheum monebat, scribens: Depo·
situm custodi, devitans profanas vocum novitates et oppositiones salsi
nominis scientiae, quam quidam promittentes, circa tidem exciderunt ⁷).
Hoc tamen uon impedimur quo minus laude dignos existimemus illos
e sacerdotibus iunioribus, qui utilium doctrinarum studia, in omni

1) eal. 1v, 19. - 2) sal. n, 20. - s) Phili .1, 21. - 4) Ephes.1v,3.
- 5) 1 Tim. v, 22. - s) nno. - 7) 1 Tim. vl. . ι.

 

 

